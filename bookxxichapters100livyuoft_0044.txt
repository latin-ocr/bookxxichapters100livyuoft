16 121VY ΧΧῙ.

XVIII, His ita conparatis, ut omnia iusta ante bellum
fierent, legatos maiores natu, Q. Fabium M. Livium L.
Aemilium O. Licinium Q. Baebium, in Africam mittunt ad
percunctandos Carthaginienses, publicone consilio Hanniba-l
Saguntum oppugnasset, 2. et, si, id quod facturi videban-
tur, faterentur ac defenderent publico consilio factum, ut
indicerent populo Carthaginiensi bellum. 3. Romani post·
quam Carthaginem venerunt, cum senatus datus esset et
Q. Fabius nihil ultra quam unum, quod mandatum erat,
percunctatus esset, tum ex Carthaginiensibus unus:
4. “Praeceps vestra, Romani, et prior legatio fuit, cum
Hannibalem tamquam suo consilio Saguntum oppugnantem
deposcebatis 3 ceterum haec legatio verbis adhuc lenior est,
re asperior. 5. Tunc enim Hannibal et insimulabatur et
deposcebatur 3 nunc ab nobis et confessio culpae exprimitur,
et ut a confessis res extemplo repetuntur. 6. Ego autem
non, privato publicone consilio Saguntum oppugnatum sit,
quaerendum censeam, sed utrum iure an iniuria τ 7. nostra
enim haec quaestio atque animadversio in civem nostrum
est, quid nostro aut suo fecerit arbitrio ; vobiscum una dis-
ceptatio est, licueritne per foedus fieri. S. Itaque quonjam
discerni placet, quid publico consilio, quid sua sponte im-
peratores faciant, nobis vobiscum foedus est a C. Lutatio
consule ictum, in quo cum caveretur utrorumque sociis,
nihil de Saguntinis—necdum enim erant socii vestri—
cautum est. 9. At enim eo foedere, quod cum Hasdrubale
ictum est, Saguntini excipiuntur. Adversus quod ego m'hi]
dicturus sum, nisi quod a vobis didici. 10. Vos enim, quod
C. Lutatius consul primo nobiscum foedus icit, quia neque
ex auctoritate patrum nec populi iussu ictum erat, negastis
vos eo teneri: itaque aliud de integro foedus publico consilio
ictum est. 11. Si vos non tenent foedera vestra nisi ex
auctoritate aut iussu vestro icta, ne nos quidem Hasdrubalis
foedus, quod nobis insciis icit, obligare potuit. 12. Pro-
inde omittite Sagunti atque Hiberi mentionem facere, et


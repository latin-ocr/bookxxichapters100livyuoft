cn. xvln. ‚ xlx. 17

quod diu parturit animus vester, aliquando pariat.’'
13. Tum Romanus sinu ex toga facto “ Hic‚'' inquit, ‘⁶ vobis
bellum et pacem portamus: utrum placet, sumite.'’ 14. Sub
hanc vocem haud minus ferociter, daret, utrum vellet,
subclamatum est. Et cum is iterum sinu effuso bellum dare
dixisset, accipere se omnes responderunt et, quibus acciperent
animis, iisdem se gesturos·

XIX. Haec derecta percunctatio ac denuntiatio belli magis
ex dignitate populi Romani visa est quam de foederum iure
verbis disceptare, cum ante, tum maxime Sagunto excisa.
2. Nam si verborum disceptationis res esset, quid foedus
Hasdrubalis cum Lutati priore foedere, quod mutatum est,
conparandum erat? 3. Cum in Lutati foedere diserte ad-
ditum esset, ita id ratum fore, si populus censuisset, in
Hasdrubalis foedere nec exceptum tale quicquam fuerit, et
tot annorum silentio ita vivo eo conprobatum sit foedus, ut
ne mortuo quidem auctore quicquam mutaretur. 4. Quam-
quam, etsi priore foedere staretur, satis cautum erat Sag-
untinis, sociis utrorumque exceptis. Nam neque additum
erat “ iis, qui tunc essent '' nec “ ne qui postea adsumeren-
tur 3 ’' 5. et cuin adsumere novos liceret socios, quis aecum
censeret aut ob nulla quemquam merita in amicitiam recipi,
aut receptos in fidem non defendi? Tantum ne Cartha-
giniensium socii aut sollicitarentur ad defectionem aut sua
sponte desciscentes reciperentur.

6. Legati Romani ab Carthagine, sicut iis Romae
imperatum erat, in Hispaniam, ut adirent civitates, ut in
societatem perlicerent aut averterent a Poenis, traiecerunt.
7. Ad Bargusios primum venerunt; a quibus benigne
excepti, quia taedebat imperii Punici, multos trans Hiberum
populos ad cupidinem novae fortunae erexerunt. 8. Ad
Volcianos inde est ventum, quorum celebre per Hispaniam
responsum ceteros populos ab societate Romana avertit.
Ita enim maximus natu ex iis in concilio respondit:

Lim· xxr. 1-30. D


CII. xxv„ XXVI. 23

tempus erat, fide conprehenduntur‚ negantibus Gallis, nisi
obsides sibi redderent-ur, eos dimissuros. 8. Cum haec de
legatis nuntiata essent, et Mutina praesidiumque in periculo
esset, L. Manlius praetor ira accensus effusum agmen
ad Mutinam ducit. 9. Silvae tunc circa viam erant
plerisque incultis. Ibi inexplorato profectus in insidias
praecipitatur, multaque cum caede suorum aegre in
apertos campos emersit. 10. Ibi castra communita, et, quia
Gallis ad temptanda ca defuit speS, refecti sunt militum
animi, quamquam ad sescentos cecidisse satis constabat.
11. Iter deinde de integro coeptum, neo, dum per patentia
loca ducebatur agmen, apparuit hostis3 12. ubi rursus
silvae inti-atae, tum postremos adorti cum magna trepida-
tione ac pavore omnium septingentos milit-es occiderunt, sex
signa ademere. 13. Finis et Gallis territandi et pavendi
fuit Romanis, ut e saltu invio atque inpedito evasere. Inde
apertis locis facile tutantes agmen Romam· Tannetum,
vicum propincum Pado, contendere. 14. Ibi se munimento
ad tempus commeatibusque fluminis et Brixianorum etiam
Gallorum auxilio adversus crescentem in dies multitudinem

hostium tutabantur.

XXVI. Qui tumultus repens postquam est Romam per-
latus, et Punicum insuper Gallico bellum auctum patres
acceperunt, (2.) O. Atilium praetorem cum una legione
Romana et quinque milibus sociorum dilectu novo a consule
conscriptis auxilium ferre Manlio iubent, qui sine ullo
certamine—abscesserant enim metu hostes—Tannetum
pervenit.

3. Et P. Cornelius in locum eius, quae missa cum prae-
tore erat, scripta legione nova profectus ab urbe sexaginta
longis navibus praeter oram Etruriae Ligurumque et inde
Salluvium montis pervenit Massiliam, 4. et ad proximum
ostium Rhodani—pluribus enim divisus amnis in mare de-
currit—castra locat, vixdum satis credens Hannibalem


511. Xan—xv, 13

turus, in quo novum oppidum aedificetis. 7. Aurum et
argentum omne, publicum privatumque, ad se iubet deferri ;
corpora vestra, coniugum ac liberorum vestrorum servat
inviolata, si inermes cum binis vestimentis velitis ab Sagunto
exire. 8. Haec victor hostis imperat3 haec, quamquam
sunt gravia atque acerba, fortuna vestra vobis suadet.
Equidem haud despero, cum omnium potestas ei facta sit,
aliquid ex his rebus remissurum 3 sed vel haec patienda
censeo potius, quam trucidari corpora vestra, rapi trahique
ante ora vestra coniuges ac liberos belli iure sinatis.''

XIV. Ad haec audienda cum circumfusa paulatim multi-
tudine permixtum senatui esset populi concilium, repente
primores secessione facta, priusquam responsum daretur,
argentum aurumque omne ex publico privatoque in forum
conlatum in ignem ad id raptim factum conicientes eodem
plerique semet ipsi praecipitaverunt. 2. Cum ex eo pavor
ac trepidatio totam urbem pervasisset, alius insuper tumultus
ex arce auditur. Turris diu quassata prociderat, perque
ruinam eius cohors Poenorum impetu facto cum signum
imperatori dedisset nudatam stationibus custodiisque solitis
hostium esse urbem, non cunctandum in tali occasione
ratus Hannibal, totis viribus adgressus urbem momento
cepit, signo dato ut omnes puberes interficerentur. 3. Quod
imperium crudele, ceterum prope neces<21rium cognitum
ipso eventu est: 4. cui enim parci potuit ex his, qui aut
inclusi cum coniugibus ac liberis domos super se ipsos con-
cremaverunt, aut armati nullum ante finem pugnae quam
morientes fecerunt? Captum oppidum est cum ingenti

praeda.

XV. Quamquam pleraque ab dominis de industria corrupta
erant, et in caedibus vix ullum discrimen aetatis ira fecerat,
et captivi militum praeda fuerant, 2. tamen et ex pretio
rerum venditarum aliquantum pecuniae redactum esse con-

